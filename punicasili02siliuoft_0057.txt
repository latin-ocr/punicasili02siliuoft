PUNICORUM LIBER XII. 43

Quaeque grauem ad Trebiam, quaeque ad Ticina fluenta
Oppetiere necem, Paulus Gracchusque cruenti
Flaminiusque simul, miseris ante ora uagantur. 550
Clausit turba uias. stat celsus et asper ab ira
Ingentemque metum toruo domat ore senatus.
Interdum tamen erumpunt sub casside fusae
Per tacitum lacrimae: quidnam Fortuna minetur,
Quidue parent superi? Pubes dispersa per altas 555
Stat turris atque huc uentum sub corde uolutat,
Ut iam Roma satis credat defendere muros.

Poenus ut ad somnos uix totam cursibus actae
Indulsit pubi noctem, uigil ipse nec ullam
Ad requiem facilis credensque abscedere uitae, 560
Quod sopor eripiat, tempus: radiantibus armis
Induitur Nomadumque iubet prorumpere turmas
Inde, leuis freniS, circum pauitantia fertur
Quadrupedante sono perculsae moenia Romae.
Nunc aditus lustrat, clausas nunc cuspide pulsat 565
Infesta portas fruiturque timore pauentum.
Nunc, lentus celsis astans in collibus, intrat
Urbem oculis discitque locos causasque locorum.
Ac legeret uisu cuncta et penetraret in omnis ,
Spectando partiS, ni magno turbine adesset 570
FuluiuS, haud tota Capuae obsidione relicta.
Tum demum castris turmas inflexit ouantis
Spectata ductor satiatus pectora Roma.
Atque ubi nox depulsa polo primaque rubescit
Lampade Neptunus reuocatque Aurora laboreS‚ 575
Effundit rupto persultans agmina uallo
Et, quantum clamare ualet: ‘Per plurima uestra,
O socii, decora et sacras in sanguine dextraS‚

 

559 Inclusit 0 562 numidumque 8, sed in F o et a
suprascr, 563 freni Heinsius 567 lentus s laetus uulyo
571 toto S 572 influxit 0 subduxit Gronov et Burmann
subuexit Schrader 573 Spectant (et da m. 2 superascr.) V
577 uestra L nostra FOV 578 sacras in s.] saturatas s,

, Heinsius satiatas s. Drakenborch

