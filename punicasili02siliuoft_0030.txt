16 SILI ITALICI

Sentit flammiferas pubes Maurusia pennaS,

Et pariter fusis tepuerunt pectora telis.

Bacchi dona uolunt epulasque et carmina rursus
Pieria liquefacta lyra. non acer aperto 415
Desudat campo sonipeS, non ulla per auras

o Lancea nudatos exercet torta lacertos,

Mollitae flammis lymphae languentia somno
Membra fouent, miserisque bonis perit horrida uirtus
Ipse etiam, afflatus fallente Cupidine, ductor 420
Instaurat mensas dapibus repetitque uolentum
Hospitia et patrias paulatim decolor artis

Exuit, occulta mentem uitiante sagitta. ·

Altera iam patria atque aequo sub honore uocatur
Altera Carthago Capua, intactumque secundae 425
Fortunae ingenium uitia allectantia quassant.

Nec luxus ullus mersaeque libidine uitae

Campanis modus3 accumulant uariasque per artis
Scenarum certant epulas distinguere ludo,

Ut strepit assidue Phrygiam ad Nilotica loton 430
Memphis* Amyclaeo passim lasciua Canope.
Inprimis dulcem, Poeno laetante, per auris

Nunc uoce infundit TeuthraS, nunc pectine cantum.
Isque ubi mirantem resonantia pollice fila

Ductorem uidit Libyae, canere inde superbas 435
Aoniae laudes sensim testudinis orSUS,

 

414 rursus] cursus 1. prorsus Schrader 417 nodatos
Heinsius duratos uel durandos Schrader 419 horrida] obruta
Heinsius 423 sagina Heinsius 425 intectumque D. Heinsius
et Gellarius 426 allectantia Bothe et van Veen adlati-antia 8
adsultantia Bentley oblectantia Schrader allubentia. Blass
430 ad Phrygiam Heinsius prob. Bentleio Phrygiae ad Nilotida
1. Dausqueius 431 post Memphis duo excidisse hemistichia
mihi persuasit Hilbery (p. l.) -— passim] par iam Schlichteisen
(p. Z.) —* M. Amyclaei in fossa (ad fossam) l. Canopi uel M.
Amyclaeo fossae (fossam) insultante Canopo Ruperti M. Amy-
claei simulans lasciua Canopi Thilo (p. l.) 430. 31 Et str. a.
Phrygium ad Nilotica lotos Tympanum Amyclaeo passim 1.
Canopo Blass 435 cauere OV-

