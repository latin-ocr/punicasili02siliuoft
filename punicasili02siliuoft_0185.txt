PUNICORUM LIBER XVII. 17].ι

Fulmina, et in classem ruere implacabile caelum.
Consensere ignes nimbique et fluctus et ira
Uentorum, noctemque freto imposuere tenebrae.
Ecce, intorta Noto ueniensque a rupe procella 255
Antemnae immugit — stridorque immite rudentum
Sibilat — ac similem monti nigrante profundo
Ductoris frangit super ora trementia fluctum.
Exclamat, uoluens oculos caeloque fretoque:
‘Felix, o frater, diuisque aequate cadendO, 260
Hasdrubal! egregium fortis cui dextera in armis
Pugnanti peperit letum, et cui fata dedere,
Ausoniam extremo tellurem apprendere morsu,
At mihi Cannarum campiS, ubi PauluS, ubi illae
Egregiae occubuere animae, dimittere uitam 265
Non licitum3 uel, cum ferrem in Capitolia flammaS,
Tarpeio Iouis ad manis descendere telo.'

Talia dum maeret, diuersis flatibus acta
In geminum ruit unda latus puppimque sub atris
Aequoris aggeribus tenuit, ceu turbine mersam. 270
Mox, nigris alte pulsa exundantis harenae
UerticibuS, ratis aetherias remeauit ad auras
Et fluctus supra, uento librante, pependit.
At geminas Notus in scopulos atque horrida saxa
Dura sorte rapit, miserandum et triste, biremis, 275
Increpuere ictu prorae. tum murice acuto
Dissiliens sonuit, rupta compage, carina.
Hic uaria ante oculos facies: natat aequore toto
Arma inter galeasque uirum cristasque rubentis
Florentis Capuae gaza et seposta triumpho 280
Laurens praeda duciS, tripodes mensaeque deorum
Cultaque nequicquam miseris simulacra Latinis.

 

255 ueniens 0 —- a rupe] a puppe Heinsius e nube
Schrader (sed cf. u. 240) 256 Antennae ov - immite]
immane Schrader 257 migrante Barth 258 frementia
Drakenborch 261 furtis L 264 et illae 0 271 alte V,
«fiscan. Barth altae LFO 278 Hic] It Heinsius 281 duci

e e ure

